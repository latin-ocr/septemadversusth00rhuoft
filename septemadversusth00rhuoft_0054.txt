cantici subsequentis proodus commotiore rhythmo composita.
Jam reliqui sunt anapaesti Jonis de scena decedentis. Horum
versuum locus ipse per se habet speciem antiquitatis: namque
monuit Westphalius anapaestos scenas concludentes ab Aeschylo
saepissime mediis in tragoediis esse positos, sed sic a tragicis
posterioribus repudiatos ut ab iis fere non in usum vocarentur
nisi in ipso tragoediarum exitu. Sed quamquam mihi quidem
constat ex initio etiam argumenta anapaestorum pertinuisse
ad personarum abitum, tamen jam apud ipsum Aeschylum illis
numeris subsequentia solent praeparari. Sic Pers. fabulae et
vv. 530—545 et 621—630, Sept. vv. 804—813, Suppl. vv. 605-
609, Agam. vv. 342—353 hoc unum spectant ut praeparent
carmina proxima. Aliis locis traducimur anapaestis acl argu-
mentum ipsarum scenarum subsequentium: namque in Choeph.
sabula postquam Orestes abiit una cum matre in regiam, vir-
gines numeris anapaesticis utentes precantur ut· Agamemnonis
manes opitulentur filio patrem ultur03 in ejusdem fabulae vv,
848—861 aperte dicitur de caede futura, postquam rex de
scena decessit. Unum tantum inveni exemplum quod ostendit
anapaestos ad personae cujusdam abitum pertinentes: recitantur,
ut aperte docent vocabula »μηκέθ ἐσέλθῃᾳκ, Agam. fabulae
vv. 1285—1288 dum Cassandra abit in domum regiam. Porro
non offendimur quod tribuit poeta anapaestos ipsi Joni: nam-
que dum profitetur sese denuo vexari furore atque doloribus,
adeo ut aliam in terram abripiatur, ipsa affert causam eur de
scena festinet. Ceterum non minus apte Antigona dum a Cre-
ontis famulis in carcerem abducitur (v. 939), loquitur versus
anapaesticos 937—943 δὲ). Tandem suo jure Aeschylus unum
tantum hypermetrum dedit Jom': namque virgo misera atque
furibunda cogitatur quasi festinanter de scena avolare.

Nunc venit disputatio ad ejusdem virginis canticum doch-
miacum: namque Westphalius et in operis metrici volumine II
(p. XLVIII) et in prolegomenis (p. 8) hoc canticum ab Aeschylo
abiudicandum censuit quod ab ipsa sola virgine cantaretur:
etenim illum cantica aut choro universo aut singulis choreutis
vel cantica amoebaea et choreutis et singulis scenae personis
tribuere esse solitum3 posteriores solis ipsisque scenae personis
dedisse cantica. Haec est una causa quam vir doctus hac in
quaestione attulit. Mihi quidem totius cantici indoles adeo
originem Aeschyleam prodere videtur ut illa una causa nequeat
defendere viri (loeti judicium.

Est argumentum Aeschyli ingenio dignissimum et cohaeret
cum scena subsequenti, quam ab eo ipso profectam esse nemo

 

²¹²) Citantur versus Sophoclei sec. editionem Schneidewinii.

