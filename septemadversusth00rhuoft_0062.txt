—58.-.

strophas, facile intelliget quanto distent a legibus Euripideis:
namque apud hunc poetam non modo in initio poni solent
ampliores versus dactylici, quod ipse vir doctus rectissime ad-
notavit pp. 694-695, 86(1 tota per carmina servantur versus
dactylotrochaici sive anapaestoiambici, atque rarius occurrunt
meri versus trochaici vel iambici. Quae cum ita sint, idem
judicaverim (16 Prom. fabulae carminibus quod ipse Westpha-
lius existimavit de Eum. fabulae canticis, quae legibus tam
firmis constantibusve quam strophas Euripideas metra episyn-
theta amplectentes uti negavit.

J am judicabimus de carminum argumentis. Constat igitur
inter omnes tragicos posteriores chorum facere eloquentem res
universas, obiter tantum personarum facinora tangentes3 sed
apud Aeschylum chorum tali animo esse praeditum ut alteri
personarum parti faveat, alteram persequatur odio atque et
ipse pro amicis non modo non verbis sed ne facinoribus qui-
dem parcat. Hunc morem Aeschyleum mihi quidem prae se
ferre videntur illa carmina: namque in ipso prioris carminis
initio virgines ad proxima Promethei verba quibus sibi novos
dolores futuros esse est auguratus, respicientes eum metuere
veta-nt atque subjiciunt sese venisse amicas. Atque 668 revera
indulgere illi, satis discimus ex antistropha: nam postquam
ille quantis ’doloribus vexaretur brevissime significavit„ non
modo mise1ati0nibus utuntur, sed etiam novos in deos atque
J ovem 'acerbissime invehi non dubitant3 deinde Prometheus
ait sese maluisse in Orcum dejici, quam vinctum sio rupi affigi
ut et dii et homines suis doloribus possint pasci: virgines autem
respondent neminem tam durum esse quem non misereat istius
rerum adversarum praeter ipsum Jovem eumque inflexo cum
odio caelestes domare dicunt neque prius esse destiturum
πρὶν ἂν ἢ κορέσῃ κέαρ
ἢ παλάμῃ τινὶ τὰν δυσάλωτον ἕλῃ τις ἀρχάν.

Ceterum hac extrema sententia utentes non leviter notant
summum scelus nuperrime a Jove 111 patrem commissum.
Prometheus ad illa virginum verba suam orationem adnectens
dicere pergit sese, quamquam teneatur vinculis infractis, tamen
habere arma quibus tyrannus possit privari imperio nisi ipse
vinculis solutus etiam dolorum injuriaeque poenas acceperit.
Sed vertunt Oceanides ei opprobio quod nimis audax non
flectatur laboribus gravissimis eique timentes aiunt sese vix
sperare finem dolorum quando esse futurum: Jovis odium ver*-
bis non placari. Respondet autem ille sese non ignorare Jovem
asperum esse atque a suis consiliis vix posse detrahi: quando
tamen futurum esse mitem suamque amicitiam petiturum. Jam
virgines eum omnia, scilicet quaecunque obscure significaverit

