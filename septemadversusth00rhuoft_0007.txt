 

Dissertatio quam sum scripturus de Aeschyli tragoediis
quatuor partes habet: quibus ex partibus duae pertinent ad
Septem in Thebas fabulam, duae ad Prometheum vinctum. Sic
autem rem instituam ut in prima et tertia partibus dicam de
interpolationibus injuste ab interpretibus statutis: namque illa
in tragoedia duas diversas fictiones atque invicem sese exclu-
dentes servari nuperrime vir quidam doctus judicavit, sic ut
ab uuo eodemque poeta non possent esse profectae; neque minus
altera in tragoedia interpres quidam nuper diversas fictiones
invenisse sibi visus est, atque quamquam ipse res diversas di-
versis temporibus ab ipso Aeschylo excogitatas esse censuit,
facile tamen si quis concedet fictionum diversitatem, opinabitur
eam deberi diversis poetis; adjiciam autem pauca alia quae
quamvis abhorreant a rationibus aliis in fabulis poetae sanctis,
hoc tamen ipso mihi quidem non indigna videntur. In altera
et quarta partibus dicam iis de interpolationibus quas duo
nostrae disciplinae principes suo jure statuisse videntur. Has
in quaestiones iterum inquirere accuratius juvat vehementissime,
quod Bergkius conjecturae quam publicavit de Sept. fabulae
exitu ab Aeschylo abjudicando prorsus nullas attulit causas;
de Prom. autem fabulae canticis Westphalffls, qui primus ne-
gavit ea esse Aeschylea, brevissime cum ageret de Graecorum
arte metrica, eas tantum significavit causas quae pertinent ad
res metricas: de carminum argumento nihil addidit. Jam a
praefatione quam praemisi, ut universam rerum distributionem
significarem, ad ipsam dissertationem transeamus,

 

