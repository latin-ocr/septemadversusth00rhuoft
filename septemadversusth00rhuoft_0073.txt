 

..69-

tamen equidem mihi unquam persuadebo ut Aeschylo semper
sunima et verborum et sententiarum copia abundanti inuram
talem ignominiam: immo vix potero accusari temeritatiS, si
statuam alterius chori cantici totum fere argumentum et ora-
tionem ab alio quodam auctore ad prius canticum vere Aeschy-
leum esse formata et desumpta ex ipsius Aeschyli de Atlante
narratione.

Reliqua cantica auctor tota fere suo proprio ex ingenio
hausisse videtur: sed quo magis suas ipsius cogitationes pro-
tulit, eo facilius intelligimus quanto spatio ejus indoles distet
ab Aeschyli ingenio. Nam virgines quae in scena agantur
et sint futura vix curant, sed ex iis quae sunt fact-a sibiipsae
sumunt ex more philosophorum vivendi normas. His tamen in
normis constituendis mihi quidem alium animum ostendere vi-
dentur atque in carminibus episodiisque vere Aeschyleis. Ete-
nim in parodo uti summa misericordia utuntur in Prometheum,
sic flagrant in Jovem summo odio (vv. 158 sqq.‚ 164 sqq.‚
187 sqq.): quo odio motae non dubitant in eum effundere
verba impia. Quid? tales virgines postquam compererunt ex
Prometheo qua de causa tantis laboribus vexaretur a Jove,
nonne in eum eo vehementiore odio debuerunt incendi! Sed
qui quidem attente legerit vv. 528 sqq.‚ ei versum videbitur
odium summam in timiditatem: hoc enim deprecantur ne
‚Iovis ira unquam sese insectetur; ipse sese diis sua sacrificia
facturas esse profitentur neque verbis quidem impiis in eos
usuras. Tales Oceanides Aeschyleas fuisse et ipsa exodus ne-
gat: namque quoniam in parodo sese Promethei partibus fa-
vere aperte edixerunt, hac in re sic perseverant ut non modo
poenas a Jove ei impositas una cum ⁴eo pati sint paratissimae,
sed etiam in Mercurium deum juste dissuadentem impia atque
acerba verba dicere non dubitent: haec res quantopere re-
pugnet vocabulis illis »μηδ’ ἀλίτοιμι λόγοις εἷς· θεούς-4( concedet,
quisquis potest judicare. Deinde displicet illa virginum opi-
nio quam proferunt de Jovis omnipotentia qui dicitur in v. 528
πάντα νέμων. Etenim in exitu episodii proximi Prometheus
significaverat et ipsum Jovem necessitate esse inferiorem3 haec
significatio nonne debuit in virginum animis dubitationem mo-
vere de vi atque potentia summi dei? Ceterum dubium esse
non potest quin poetae voeabula, »φρίσσω δέ σε δερκομένα μυρίοις
μόχθοις ὃιακναίυμενονα conscribentis, animo sint obversati ipsius
'Aeschyli vv. 93—95.

Idem quod judicavi de vocabulis πάντα νέμων cadit etiam
in alterius strophae v. 546, neque magis placet ceterum hujus
strophae argumentum. Etenim quoniam in proximo episodio
suit sermo (le futura Promethei liberatione atque virgines spe·

