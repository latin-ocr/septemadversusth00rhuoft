,4-

Prima pars.

Postquam Fr. Ritschelius primum accuratissime egit de Sept.
fabulae bis septem orationibus, quibus Argivorum et Thebanorum
duces describuntur, judicavitque eas ita inter sese respondere
ut regis orationes tenerent eundem versuum numerum atque
nuntii, multi viri docti eandem quaestionem retractaverunt3
sed omnes fere, quamquam eandem atque ille rationem sunt
secuti, aliis tamen remediis poetae verba sananda putaverunt:
aut alias interpolationes aut alias lacunas statuerunt. Ex iis
autem Weilius eo est progressus ut non ipsas modo orationes
sed etiam orationum paria versuum numero inter se concinere
judicaret: hac ratione deductus multo plures qua-m alii lacunas
esse in orationibus suspicatus est. Sed monuit W. Richterus
in dissertationis, quam edidit Berolini a. 1878, parte priori esse
rejiciendam emendandi rationem quae niteretur lege respon-
sionis, eamque ob causam quae ceteri depravata esse censuerant
revera ipsius poetae esse defendit. Hac in parte virum doctum
interdum vera vidisse libenter confiteor: sed quod in altera
parte propter alias causas scenam illam post Aeschylum re-
tractatam esse statuit equidem ut comprobem mihi persuadere

non ossum.
{It igitur eluceat quo in sententiarum connexu poeta

orationum paria posuerit, paucis explicandum est prioris tra-
goediae partis argumentum. Atque primum Eteocles rex post-
quam ex Tiresia vate comperit hostes noctu statuisse mane in
Thebas facere impetum, (nam vv. 27 sqq.*) sanum sensum non
praebent nisi ex Dindorfii conjectura sic scribentur:

οὗτος· τοιῶνδε δεσπότης μαντευμάτων

λέγει μεγίστην προςβολὴν Ἀχαιΐδα

νυκτηγορῆσθαι κάπιβούλευσιν πόλει)
prodit in scenam, ut ad urbem defendendam impellat cives, qui
utrum ipsi in scena adfuerint an potius spectatores pro iis
haberi poeta finxen't, disceptare non audeo. Dum illud rex agit,
redit nuntius antea ad speculandum emissus atque certius
nuntiat quod vates praedixerit fieri revera: impetum parare
hostes, septem duces inter se conjurasse sese aut hostium
urbem esse capturos aut sanguine> suo humum respersuros.
Ceterum se reliquisse ait duces soefientes quam quisque portam
sit aggressurus, Postquam autem regem admonuit ut eligeret
viros fortissimos atque praeficeret portis defendendis, abit de
scena ut accuratius exploret cetera hostium conata. Rex porro

³²) citantur versus secundum A. Kirchhofii editionem Berol, a. 1880.

